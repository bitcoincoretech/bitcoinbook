<section data-type="colophon" class="abouttheauthor"><h1>Despre Autor</h1>
  <p><strong>Andreas M. Antonopoulos</strong> este un tehnolog remarcat și antreprenor în serie, care a devenit una dintre cele mai cunoscute și bine respectate figuri din bitcoin. În calitate de vorbitor public, profesor și scriitor, Andreas face ca subiectele complexe să fie accesibile și ușor de înțeles. În calitate de consilier, el ajută startup-urile să recunoască, să evalueze și să navigheze riscurile de securitate și de afaceri.</p>

<p>Andreas a crescut deodată cu internetul, începând prima sa companie, un BBS timpuriu și proto-ISP, ca adolescent în casa sa din Grecia. A obținut diplome în informatică, comunicații de date și sisteme distribuite de la University College London (UCL) - clasat relativ printre primele 10 universități din lume. După ce s-a mutat în Statele Unite, Andreas a cofondat și a gestionat o companie de cercetare tehnologică de succes, iar în acest rol a sfătuit zeci de directori ai companiilor Fortune 500 în rețelistică, securitate, centre de date și cloud computing. Mai mult de 200 dintre articolele sale despre securitate, cloud computing și centre de date au fost publicate în print și răspândite la nivel mondial. El deține două brevete în domeniul rețelelor și securității.</p>

<p>În 1990, Andreas a început să predea diverse subiecte IT în medii private, profesionale și academice. Și-a perfecționat abilitățile de a vorbi în fața audiențelor care variază ca mărime, de la cinci directori într-o sală de meeting până la mii de oameni în conferințe mari. Cu peste 400 de angajamente de vorbire, este considerat un vorbitor și profesor public de clasă mondială. În 2014, a fost numit coleg didactic la Universitatea din Nicosia, prima universitate din lume care a oferit un master în monede digitale. În acest rol, el a ajutat la dezvoltarea curriculumului și a copredat cursul Introducere în monede digitale, oferit ca un curs online deschis (MOOC) prin intermediul universității.</p>

<p>Ca antreprenor bitcoin, Andreas a fondat o serie de afaceri bitcoin și a lansat mai multe proiecte comunitare open source. El servește ca consilier al mai multor companii bitcoin și de criptomonede. Este un autor de articole și bloguri despre bitcoin publicat pe scară largă, gazdă permanentă pe popularul podcast Let Talk Bitcoin și vorbitor frecvent la conferințele de tehnologie și securitate din întreaga lume.</p>
</section>
